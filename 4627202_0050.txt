34

quo pugnaverint Graeci et Troiani.” —-—· Caetera, quae
in hoc carmine cecinerit Poeta, incerta sunt quam
maxime , et non nisi coniecturis confici quodam modo
possunt. — Stesichorum etiam (sicuti in Herodoti et
Euripidis narratione), dum pugnaretur ante Troiam,
apud Proteum in Aegypto-versantem fecisse Helenam,
vehementer negat Welckerus (p. 278): cuius tamen
equidem nondum persuadeor rationibus. Quod enim
dicit >Welckerus, sacerdotes in Leuce insula nihil ha-
huisse causae, cur novam hanc excogitarent narratiun-
culam , regemque Aegyptiorum virtutis celebrarent
exemplar, — hoc argumentum eo est tenuius, quo
incertius ipsum illud , unde conclusionem facit, vir
celeberrimus, sacerdotibus istis originem debere Palin-
odiam. Neque me movent verba Dionis Chrysostomi
(Or. XI. p. 162. A. fr. 45. 4. Klein.): Καὶ ,τὸν μὲι
Στησίχορον ἐν τῇ ὕστερον ᾠδῇ λέγειν (φασὶ), ὅτι τὸ
παράπαν οὐδὲ πλεύσειεν ἡ Ἑλένη οὐδαμόσε,
ex quibus conficiunt viri docti, Helenam, quum na·
vem non conscenderit, neque in Aegyptum venire
potuisse, haec enim Dionis verba, hausta ex versu Ste-
sichoreo illo apud Platonem οὐ γὰρ ἔβας νηυσὶν ἐν
εὐσέλμοις, ιιοιι impediunt *quo minus in Aegyptum
venerit Helena, etiamsi eo non navigaverit. Apud
Euripidem quoque Helena in cognomini Fabula τὸ πα-
ράπαν οὐδ’ ἔπλευσεν οὐδαμόσε, nihilominus venit in
Aegyptum , per aerem nimirum eo transvecta ab Mer-
curio. Atque hoc ipsum, suspicor, ex Palinodia hau-
sisse Euripidem. Stesichorus euim certe alicubi , dum
pugnaretur apud Troiam, versantem finxisse debuit
Helenam: in Sparta eam latuisse, vel in - proximo
quodam loco, quod coniecit Welckcrus, neque Neri

