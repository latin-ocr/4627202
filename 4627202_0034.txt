20

in ambiguo vest: ad Iliupersin quidem eorum plurima
referunt Kleinius et Welckerus, existimantes, in hoc
carmine vituperatam esse Helenam: »neque enim illic,
inquit Kleinius (p. 23.), de Helenae fatis sermo esse
non potuit;’' sed, nonne in alio quoque carmine de
Helena potuit esse sermo? nonne igitur eo quoque
referri poterunt fragmenta, quae Helenae vituperium
videntur continere? - Singula age, quae quidem ad
nostram causam faciunt, fragmenta exploremus, quo
pertinuisse videantur: simul ex iis apparebit, nonnun-
quam ab Homericis traditionibus deflexisse Stesicho-
rum , neque eadem omnia de Helena cecinisse.

1. Huc pertinet, quod Schol. Venet. ad Hom. Iliad.
H. 339. de Helenae procorum iureiurando nobis ser·
vavit fragmentum (20 ap. Klein.): »Principes Grae·
ciae‚ quum Helenam peterent uxorem , Tyndareus
pater, timens, ne, unum eligens, reliquos sibi redde-
ret inimicos, obstrinxit iureiurando, ἦ μὴν τῷ ληψο-
μένῳ τὴν παῖδα ἀδικουμένῳ περὶ αὐτὴν σφόδρα πάντες
ἐπαμύνειν. Menelao igitur uxor data Helena quum ab
Alexandro rapta esset, ἐκοινώνησαν τῇ στρατείᾳ διὰ
τοῦς γενομένους ὅρκους. Ἱστορεῖ Στησίχορος.” In
Ilii excidio haec habuisse poetam, recte contendit
Kleinius, refellens Blomfieldium et Heynium (ad
Apollod. III. 10. 8. et 9.), qui ad Helenam i. e.
Palinodiam retulerint. Neque persuadet Heynius l. l. ,
iam Homerum huius iurisiurandi mentionem fecisse eo
Iliadis loco, ad quem haec adnotavit Scholiasta: aliud
nimirum Homerus intellexisse videtur iusiurandum,
quo in Aulide se invicem obstrinxerunt Graeci (1).

(1) Sic etiam intellexit Welckerus, Gr. Tr. p. 111 ‚ illam stesi-
chori ἒνωμοτίαν appellans »eine nachhomerische Dichtung.” — Stesi-

