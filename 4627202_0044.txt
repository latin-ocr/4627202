30

nis (1): Ἀρχέλαος δὲ όΚύπριος Στησιχόρου φησὶ τοῦ ποιητοῦ
“Ελένην ςΙμ«ιεραιίκν ἐρωμένην γενέσθαι Μικύθου θυγατέρα·
ἀποστᾶσαν δὲ Στησιχόρου καὶ πρὸς Βούπαλον πορευθεῖ·
σαν ἀμυνόμενον τῆς ὑπεροψίας τὸν ποιητὴν γράψαι, ὥς
Ἑλένη ἑκοῦσα οἷπῇρε· ψευδῆ δὲ adv περὶ τῆς πηρώ.
σεως εἶναι λόγον. Quibus verbis significare videtur
Archelaus, »Stesichorum ut ulcisceretur (2) Helenam
amicam suam , propterea quod ipsum neglexerit alium-
que adamaverit, in eius vituperium scripsisse: Hele-
nam sua sponte abiisse.” Nullum vero hoc est vitu-
perium, quodsi ad Stesichori amicam haec verba re·
feruntur, de Troica contra Helena recte dicuntur,
ipsiusque κακηγορίας partem videntur continere. Male
igitur ea, quae manifesto ad Helenam Troicam perti·
nent, ad Stesichori amicam transtulit Archelaus, et,
suo se gladio iugulans, probavit, re vera in Troicam
Helenam vituperium scripsisse Stesichorum, falsam
autem esse suam de Stesichori amica historiolam, a
seque, ut videtur, excogitatam.

Hanc vero narrationis diversitatem forte ita componi
posse, putat Mitscherlichus Argum. ad Horat. Carm. I.
16, »ut Stesichorum dum puellam Siculam carmine
isto proscindere in animo haberet, totam carminis
rationem ad personatam illam Helenam, quae eodem
perfidiae crimine teneretur, adtemperasse atque trans·
tulisse, adeoque sub huius nomine alterius perfidiam

(1) Lib. IV. p. 65. ed. Teucher., p. 25. ed. Roulez. quem cs. in
adnot. p. 100, ap. Phot. Bam. p.149. ed. Bekker. (fragm. 96.Klein.);
v. supra p, 22 diss. m.

(2) Dubito tamen, num recte dicatur ἀμύνεσθαί τινά τινος pro
περί τινος, ulcisci aliquem alicuius rei causa.

